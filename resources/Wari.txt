1. ADITIA: Wari mehuli guna menaken arih-arih.
2. SUMA: Wari si dua nahe, manusia tah pe manuk mehuli lako erburu, niding tah pe ngkawil.
3. NGGARA: Wari merawa/merampek. Mehuli lako erperang, ngulak buang sial, erbahan tambar, erburu tah pe ngerabi.
4. BUDAHA: wari si empat nahe, wari page. Mehuli lako menaken nuan-nuan, namaken page ku keben, menaken merdang tah pe erbahan kerja-kerja mehuli.
5. BERAS PATI: Wari medalit. Wari mehuli erbahan kerja-kerja lako majekken rumah, mengket rumah, menaken erbinaga, ula pesimbak kata. Ngelamar dahin.
6. CUKERA ENEM BERNGI: Wari pemukui, wari selangsai, mehuli lako berkat erlajang, ngelamar dahin, ngadep kempak simbelin, menaken erbinaga, erbahan kerja-kerja lako nereh-empo, menaken ku juma, nungkuni ate ngena.
7. BELAH NAIK: Wari penguntur, wari raja, mehuli lako nangkih, ngelamar dahin, mukul, raleng tendi, erpangir kulau kerna seh sura-sura, kerina kerja-kerja mehuli ergendang.
8. ADITIA NAIK: Wari mehuli lako erbahan erbage-bage kerja-kerja, runggu, erkata gendang, erpangir kulau, mengket rumah, purpur sage, menaken erbinaga, maba nangkih.
9. SUMA SIWAH: Wari si kurang ulina, metenget ras megermet erkai pe. Mehuli lako erburu, nogeng-nogeng idarat tah pe i lau.
10. NGGARA SEPULUH: Wari melas, metenget ncibalken ranan, ula pesimbak kata, lako erbahan tambar, menaken dahin, mehuli buang sial, mengket rumah, erdemu bayu, erkata gendang, wari merawa lako ngampeken tulan-tulan.
11. BUDAHA NGADEP: Wari selangsai, mehuli erbahan kerja.
12. BERAS PATI TANGKEP: Wari mehuli lako njumpai simbelin (si natang layar-layar), ngelamar dahin, perumah begu jabu, erpangir lako mindo rejeki, ersembah man Tuhan Dibata.
13. CUKERA DUDU (LAU): Wari mehuli lako kerja nereh-empo, nuan galuh guna lape-lape, ndahi orangtua tahpe kalimbubu, mengket rumah tah pe lako erpangir ku lau.
14. BULAN PURNAMA RAYA: Wari raja,kerja si mbelin, kerja kalak si erjabaten, erpagir kulau, guro-guro aron, nungggahken lau meciho, naruhken anak ku rumah kalimbubu.
15. TULA: Wari sial, mekisat kalak lako erbahan kerja-kerja, mehuli lako nuan tualah tah pe lako ngerabi.
16. SUMA CEPIK: Wari si la mehuli adi lit urak bilangen man bahanen, bulung-bulung si malem, mehuli lako erburu tah pe lako nogeng siding tah pe lako ngkawil.
17. NGGARA ENGGO TULA: Mehuli lako buang sial, erbahan tambar, tah pe lako erpangir selamsam.
18. BUDAHA GOK: Wari mbuah page, mulai mutikken peranin, mere page, nuan-nuan, namaken page ku keben, menaken muat page i keben, tah pe lako ngerik page.
19. BERAS PATI 19: Mehuli nako menaken rabin, nabah kayu lako erbahan rumah, ngakawil tah pe erbahan sapo i juma.
20. CUKERA 20: Mehuli Erbahan tambar, mengket rumah, ngampeken tulan-tulan, erkata gendang, berkat gawah-gawah, tah pe lako perumah-rumahken.
21. BELAH TURUN: Mehuli lako buang sial, ncibalken siding, ngkawil, erburu tah pe ngaci.
22. ADITIA TURUN: Mehuli lako erbahan tambar, erpangir ku lau lako nulak kengalen, buang sial, erburu, ngkawil, nurakken pinakit tahpe lako turun ku lawit.
23. SUMANA MATE: Mehuli lako erbahan togeng-togengen idarat tah pe i lau, ncibalken siding, bagepe lako erburu rubia-rubia.
24. NGGARA SIMBELIN: Mehuli lako erbahan tambar, erpangir lako buang sial/pinakit, ertoto man Dibata kerna si mehuli.
25. BUDAHA MEDEM: Wari sinuan-sinuan, mehuli erdahin i juma, mere page, mutikken peranin, muat page i keben, ngeritk tah pe lako berkat erdalan ndauh.
26. BERASPATI MEDEM: Wari simalem-malem, Mere nakan man orangtua, ndahi kalimbubu, erbahan kerja nereh-empo, bagepe lako erbahan tambar.
27. CUKERA MATE: Mehuli lako buang sial, erbahan tambar, erburu, ngkawil.
28. MATE BULAN: Mehuli lako ngulak, buang sial, nebus salah, erburu, ngkawil tah pe guna turun ku lawit.
29. DALIN BULAN: Wari kurang ulina, si mehuli tupuk.
30. SAMI SARA: Wari lako nutup kerja, numbuki aron, purpur sage, ertoto man Dibata, ngamati pertendin nini-nini jabu, bage pe lako nendungi guru.